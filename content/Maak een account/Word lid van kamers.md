+++
title = 'Word lid van een kamer'
date = 2023-12-08T15:34:00+01:00
weight = 3
+++
Een *kamer* is een plek op de Matrix-server waarin berichten gestuurd en gelezen kunnen worden. Er zijn *publieke* en *privé* kamers. Een *ruimte* is een verzameling van kamers.

## De publieke kamer
Iedereen kan deelnemen aan een publieke kamer. En, omdat iedereen een account bij ons kan registreren, hebben we uit privacyoverwegingen maar één publieke kamer beschikbaar gemaakt. En dat is `#general:matrix.fromthefuture.nl`. Deze kamer functioneert als een welkomstlobby voor nieuwe deelnemers.

Klik op deze knop om deel te nemen aan onze publieke kamer.

{{% button href="https://matrix.to/#/#general:matrix.fromthefuture.nl" style="primary" icon="hashtag" %}}general:matrix.fromthefuture.nl{{% /button %}}

Je kunt de kamer ook vinden door op de {{% icon magnifying-glass %}} zoekbalk linksboven in het venster te klikken (of door de toetsencombinatie Ctrl+K te gebruiken) en vervolgens op {{% icon hashtag %}} **Publieke kamers** te klikken. Er verschijnt één kamer als resultaat. Klik op **Deelnemen**.

Je kunt nu een bericht sturen. Om te zien wie de berichten in deze kamer kunnen lezen, klik je eerst op {{% icon circle-info %}} **Kamer informatie** rechtsboven in het venster. En klik vervolgens in de zijbalk die is verschenen op {{% icon circle-user %}} **Personen**.

## Privé kamers en privé ruimtes
Als je aan het gesprek in een privé kamer wilt deelnemen zul je door een bekende uitgenodigd moeten worden. Die ander moet zelf al toegang tot de privé kamer hebben om anderen ervoor uit te kunnen nodigen.

Meestal worden meerdere kamers in een privé ruimte ondergebracht. Die kamers zijn alleen toegankelijk voor mensen die zijn uitgenodigd voor de ruimte. Je kunt met een uitnodiging voor de ruimte toetreden tot alle publieke kamers die eronder vallen.

Als er een uitnodiging naar je verstuurd is, accepteer je die door in de zijbalk links in het venster op de openstaande uitnodiging te klikken. Klik vervolgens op **Aannemen**.

Als je een uitnodiging voor een ruimte hebt aangenomen, zul je voor elke kamer apart op de knop **Neem deel aan de kamer** moeten klikken. Gelukkig zijn alle publieke kamers in de ruimte onder het kopje {{% icon chevron-down %}} **Kamersuggesties** te vinden.

### Een uitnodiging versturen

Je kunt iemand uitnodigen voor een *privé kamer* door in de zijbalk op de {{% icon ellipsis %}} ellipsis voor die kamer te klikken. Klik vervolgens in de drop-down menu die is verschenen op {{% icon user-plus %}} **Uitnodigen**. Typ de naam van het contact die je wilt uitnodigen, of vind het in de lijst. Klik tenslotte op de knop **Uitnodigen** om de uitnodiging te versturen.

Je kunt iemand uitnodigen voor een *privé ruimte* door in de zijbalk op het icoontje van de ruimte te klikken. Er verschijnt een welkomstbericht in je venster. Er is in dit venster een knop {{% icon user-plus %}} **Uitnodigen** te vinden. Klik erop en typ de naam van het contact die je wilt uitnodigen, of vind het in de lijst. Klik tenslotte op de knop **Uitnodigen** om de uitnodiging te versturen.
